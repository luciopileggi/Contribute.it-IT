---
title: Guida di stile per Docs - Guida rapida
description: Questo articolo è una guida sintetica per le considerazioni sullo stile, che contiene solo gli argomenti fondamentali per iniziare a contribuire a docs.microsoft.com.
ms.topic: contributor-guide
ms.prod: non-product-specific
ms.custom: external-contributor-guide
ms.date: 07/25/2017
ms.openlocfilehash: 28c10e52db304b599e1b4f5cf40acc2f886971ff
ms.sourcegitcommit: cfba5ad25b898bfed76046126ce8ff4871910701
ms.translationtype: HT
ms.contentlocale: it-IT
ms.lasthandoff: 05/04/2020
ms.locfileid: "72288673"
---
# <a name="docs-style-and-voice-quick-start"></a>Guida rapida a stile e voce per Docs

Questa guida introduttiva è una breve guida alla redazione di contenuto tecnico per la pubblicazione su docs.microsoft.com. Queste linee guida sono valide sia per la creazione di nuova documentazione che per l'aggiornamento di documentazione esistente.

Procedure consigliate:

- Controllare l'ortografia e la grammatica degli articoli, anche se per eseguire il controllo è necessario copiarli e incollarli in Microsoft Word.
- Usare un tono informale e discorsivo.
- Usare frasi semplici. Frasi semplici da leggere significano che il lettore può mettere in pratica velocemente le indicazioni condivise.

## <a name="use-the-microsoft-voice-principles"></a>Rispettare i principi per tono e voce Microsoft

L'obiettivo è seguire questi principi durante la redazione di contenuto tecnico per [docs.microsoft.com](https://docs.microsoft.com). Non sempre è possibile, ma è importante tenere presente questo obiettivo.

- **Concentrarsi sugli scopi**: i clienti hanno scopi specifici quando decidono di consultare la documentazione Microsoft. Prima di iniziare a scrivere, stabilire con chiarezza la tipologia di clienti ai quali ci si rivolge e quali sono le attività di loro interesse. Scrivere quindi l'articolo con l'obiettivo di aiutare clienti specifici a eseguire attività specifiche.
- **Usare parole comuni**: usare un linguaggio naturale, le parole usate comunemente dai clienti. Il linguaggio deve essere meno formale ma non meno tecnico. Offrire esempi che illustrano i concetti nuovi.
- **Scrivere concisamente**: non sprecare parole. Essere affermativi e non usare parole superflue o molti qualificativi. Mantenere le frasi brevi e sintetiche. Rimanere in tema con l'articolo. Se per un'attività esiste un qualificativo, aggiungerlo all'inizio della frase o del paragrafo. Limitare al massimo il numero di note. Usare uno screenshot quando è utile per risparmiare parole.
- **Agevolare la lettura dell'articolo**: aggiungere gli elementi più importanti all'inizio. Usare le sezioni per suddividere le procedure lunghe in gruppi di passaggi più gestibili. Tenere presente però che le procedure con più di 12 passaggi sono probabilmente troppo lunghe. Usare uno screenshot quando è utile per chiarire l'esposizione.
- **Dimostrare empatia**: usare un tono collaborativo nell'articolo, riducendo al minimo le dichiarazioni di non responsabilità. Segnalare con franchezza le aree che potrebbero essere frustranti per i clienti. Assicurarsi che l'articolo sia incentrato sulle informazioni effettivamente utili per il cliente, evitando che si trasformi in una conferenza tecnica.

## <a name="consider-localization-and-machine-translation"></a>Tenere conto di localizzazione e traduzione automatica

Gli articoli tecnici di Microsoft vengono tradotti in varie lingue e alcuni adattati a mercati o aree geografiche particolari. È anche possibile che gli utenti usino la traduzione automatica sul Web per leggere gli articoli tecnici. Quindi, tenere presenti queste linee guida durante la scrittura:

- **Assicurarsi che l'articolo non contenga errori di grammatica, ortografia o punteggiatura**: questo è un controllo da eseguire sempre. Alcuni editor di Markdown, come ad esempio MarkdownPad 2.0, includono un semplice correttore ortografico, ma è buona norma incollare il contenuto HTML dopo il rendering dall'articolo in Word, che include un correttore ortografico e grammaticale più avanzato.
- **Scrivere frasi il più possibile brevi**: le frasi composte o le proposizioni concatenate rendono difficile la traduzione. Suddividere le frasi se è possibile farlo senza che l'esposizione diventi ridondante o risulti strana. È importante evitare di scrivere gli articoli con un linguaggio innaturale.
- **Usare costruzioni semplici e coerenti per le frasi**: la coerenza è un vantaggio per la traduzione. Evitare parentesi e incisi e fare in modo che il soggetto sia il più possibile vicino all'inizio della frase. Leggere prima alcuni articoli già pubblicati. Se un articolo ha uno stile personale, facile da leggere, usarlo come modello.
- **Usare terminologia e combinazioni di maiuscole/minuscole coerenti**: ancora una volta la coerenza è fondamentale. Non usare la lettera maiuscola a meno che la parola non sia all'inizio della frase o sia un nome proprio.
- **Includere articoli, preposizioni e congiunzioni**: alcune parole sono considerate poco importanti perché implicite o deducibili facilmente dal contesto, come gli articoli e le preposizioni, ma sono fondamentali per la traduzione automatica. Assicurarsi di includerle.

## <a name="other-style-and-voice-issues-to-watch-for"></a>Altri aspetti relativi a stile e voce di cui tenere conto

- Non interrompere una sequenza di passaggi con commenti o digressioni.
- Per i passaggi che includono frammenti di codice, inserire le informazioni aggiuntive sul passaggio nel codice in forma di commenti. In questo modo si riduce la quantità di testo che gli utenti dovranno leggere con attenzione. Le informazioni cruciali vengono copiate nel progetto del codice per ricordare al lettore quali sono gli scopi del codice in qualsiasi momento.
- Nei titoli e nelle intestazioni usare la lettera maiuscola solo per la prima parola.
- Usare "accesso" e non "login".
- Per altre linee guida, vedere la [Microsoft Writing Style Guide](https://docs.microsoft.com/style-guide/welcome) (Guida di stile per la redazione Microsoft).

## <a name="localized-documentation"></a>Documentazione localizzata

- Per offrire contributi per la documentazione localizzata, fare riferimento al [Portale linguistico Microsoft](https://www.microsoft.com/Language/Default.aspx).
- Per linee guida sulla localizzazione, indicazioni sullo stile e l'uso della lingua nelle pubblicazioni tecniche e informazioni sui formati di dati specifici per i diversi mercati, scaricare la [guida di stile](https://www.microsoft.com/Language/StyleGuides) per la lingua in questione.
- Per informazioni sulla terminologia localizzata Microsoft, eseguire una ricerca nella [terminologia approvata per prodotti specifici](https://www.microsoft.com/Language/Default.aspx) oppure scaricare la [Raccolta terminologica Microsoft](https://www.microsoft.com/language/Terminology) nella propria lingua.
- Per altre informazioni sulla localizzazione, vedere "Global communications" (Comunicazioni globali) nella [Microsoft Writing Style Guide](https://docs.microsoft.com/style-guide/global-communications) (Guida di stile per la redazione Microsoft).
